Utvärdera webbplatsers färgval och känslan de signalerar
=======================

Till denna uppgift skulle vi välja ut olika webbplatser och dokumentera och diskutera kring deras val av färgpalett och typografi. 

Urval
-----------------------

Jag har valt att undersöka politiska partiers hemsidor. Det är viktigt för politiska partier att "se bra ut" för att locka till sig väljare så det är intressant att utforska hur de valt att göra detta via sina hemsidor och om man kan dra några slutsatser mot vilken grupp de främst riktar sig mot.
För att få en god översikt valde jag 3 partier på olika plats i den politiska skalan:

**Vänsterpartiet** - Vänsterparti. Grundat 1917.
https://www.vansterpartiet.se/

**Miljöpartiet** - I mitten av den politiska skalan. Grundat 1981.
https://www.mp.se/

**Moderaterna** - Högerparti. Grundat 1904.
https://moderaterna.se/

Metod
-----------------------

För att ta reda på detta går jag igenom partiernas hemsidor och kollar på färgval, typsnitt och generell design. 
Jag använder Firefox med två specifika extensions, ColorZilla för att ta reda på färgkoder och FontNinja för att ta snabbt ta reda på vilka typsnitt som sidorna använder. 

Resultat
-----------------------

Detta är resultatet av min undersökning:

**Vänsterpartiet:**

![vansterpartiet](%assets_url%/img/vansterpartiet.jpg)

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ED1C24">
<td style="height: 50px; width: 50px; background-color: #EF8585">
<td style="height: 50px; width: 50px; background-color: #EFAFAF">
<td style="height: 50px; width: 50px; background-color: #F6F6F6">
</tr>
</table>
Monokromatiskt färgschema med rött som utgångsfärg.<br>
Typsnitt: Libre Franklin, sans-serif

En strikt och seriös hemsida. Passar bra för äldre väljare som inte vill ha några krusiduller.
<br>

**Miljöpartiet:**

![miljopartiet](%assets_url%/img/miljopartiet.jpg)

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #05472A">
<td style="height: 50px; width: 50px; background-color: #4C983E">
<td style="height: 50px; width: 50px; background-color: #ADFFAA">
<td style="height: 50px; width: 50px; background-color: #FFF02A">
</tr>
</table>
Analogt färgschema med grönt och gult som utgångsfärg.<br>
Typsnitt: 
H1-H3: MPDisplay Bold, san-serif
Brödtext: Karla Regular, san-serif

En lite mer utstyrd hemsida. Svårare att ta in information men kan vara mer intressant att läsa för yngre väljare.
<br>

**Moderaterna:**

![moderaterna](%assets_url%/img/moderaterna.jpg)

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #21398E">
<td style="height: 50px; width: 50px; background-color: #93D5F5">
<td style="height: 50px; width: 50px; background-color: #702283">
<td style="height: 50px; width: 50px; background-color: #F7DDE9">
</tr>
</table>
Analogt färgschema med blått som utgångsfärg och lite lila/rosa toner, lite mer monokromatiskt.<br>
Typsnitt: Helvetica Neue Light/Medium/Heavy, san-serif

En ganska neutral hemsida, upplevs en aning mer modern än vänsterpartiets men känns inte lika uppseendeväckande som MPs. 
<br>

Analys
-----------------------

Alla hemsidor reflekterar till stor del färgerna i deras loggor, men det finns vissa undantag. 

Vänsterparitet använder sig av ett monokromatiskt färgtema med röd som basfärg. Färgen röd förknippas med adrenalin, passion, kärlek, en färg som får adrenalinet att pumpa. Då vänsterpartiet har en lite "rebellisk" anda tycker jag att detta passar bra in för dem, men jag anser ändå att det övervägande vita ger en aningen för strikt och hård känsla. De 3 sidorna har alla bra responsivitet och ser designmässigt liknande ut på mobila enheter, men fick ett litet felmeddelande "Ignoring unsupported entryTypes: longtask" på vänsterpartiets hemsida, så om någon hemsida skulle behöva en uppfrächning är det deras.

Miljöpartiet använder ett analogt färgschema med grönt och gult som utgångsfärger. Färgen grönt förknippas med natur, tillväxt, friskhet och hopp och passar därmet utmärkt för ett miljöfokuserat parti. Den gula färgen förknippas med glädje och aktivitet och livar upp sidan, men valet att ha grönt som den största basfärgen är klokt då grönt är "skönare" och inte lika skrikigt för ögonen. Användandet av det stora typsnitten känns fräsht och nymodigt vilket jag tror riktar sig bra till den yngre generationen som känns mer klimat-medveten. 
En sak som lätt hade kunnat upplevas lite galet är att de gröna och gula basfärgerna blandat med det avrundade typsnittet lätt kunnat förväxlas med Subway, men detta tycker jag de undviker genom att introducera andra nyanser av grönt.

Moderaterna använder ett analogt färgschema med blått och lite lila som utgångsfärg, men det är betydligt mer monokromatiskt än Miljöpartiet och har stor fokus på den blå basfärgen som kommer från deras partilogga.
Färgen blå förknippas med lugn och intelligens och är därmed en klok färg att utgå från, men färgen kan även kännas melankolisk och det kan vara därför de involverat lite andra färger för att bryta av det melankoliska. De har valt att använda mer lila/rosa färgtoner - färgen lila förknippas med rikedom och makt och kan då tänkas reflektera deras politik och att deras väljare ofta är människor som har mycket pengar. 

Alla sidor använder sans-serif typsnitt, vilket jag tror har att göra med att alla vill ha "mjukare" lättlästa sidor där potentiella väljare lätt kan ta del av deras information.

Referenser
-----------------------

The Principles of Beautiful Web Design, Kapitel 2: Color

Övrigt
-----------------------

Rapport skriven av Isabel Westling