Utvärdera webbplatsers laddningstid och användbarhet
=======================

Till denna uppgift skulle vi välja ut 3 olika webbplatser och försöka identifiera om de använder sig utav några designprinciper och om de har något annat tongivande i designen för deras webbplats.

Urval
-----------------------

Jag valde att analysera tre stycken "profil/portfolio"-sidor med olika inriktningar; en konstnär, en webdesigner och en musiker. Jag ville se olika infallsvinklar på portfolios och även om det finns något som utmärker dem eller om det har något gemensamt.

**julia-ulrich-art.com** - En konstnärs hemsida jag hittade när jag googlade på "Popular designs for artist portfolios".

**seanhalpin.xyz** - En webdesigners hemsida jag hittade när jag googlade på "Popular webdesigner portfolio sites".

**sierrahull.com/** - En musikers hemsida jag hittade när jag googlade på "Popular musician portfolio sites". 

Metod
-----------------------

Jag har utgått från designprinciperna som finns att läsas om i boken The principles of Beautiful Web Design och på bland annat sidan <a href="https://www.canva.com/learn/design-elements-principles/">Canva - Design Elements and Principles</a>.

Principerna bygger på:

* Linjer
* Skala
* Färg
* Repetition
* Negtive Space
* Symmetri
* Transparens
* Textur
* Balans
* Hierarki
* Kontrast
* Inramning
* Grid
* Slumpmässighet
* Riktning
* Regler
* Rörelse
* Djup
* Typografi
* Komposition

<br>

Resultat
-----------------------


<a href="https://www.julia-ulrich-art.com/">**julia-ulrich-art.com**</a>

![juliaulrich](%assets_url%/img/julia.webp)

Denna sida är en portfolio-sida för en konstnär. Syftet med webbplatsen är att informera om konstären, visa upp hennes alster, hur man kan köpa hennes konst, gå hennes kurser och hur man kan kontakta henne. 
Webbplatsen är en portfolio-hemsida och är därför ganska bildrik. Som många portfolios är den väldigt stilren utan så mycket färg då tanken är att konsten ska få tala för sig själv utan att brottas med en orolig bakgrund (designen överlag här känns lite mer inriktad på att visa upp personen bakom bilderna än vad som ofta är normalt med konstnärers portfolio-hemsidor.)

När man landar på förstasidan tänker man direkt på symmetrin i headern och att designern utnyttjat mycket negative space runt om alla element. 
Bilden på konstnären där blicker riktas most vänster skapar en riktning ögat följer mot introduktionen. När man sedan scrollar vidare känner man att de fått till en bra hierarki från titel, undertitel och brödtext av de olika alsterna. 
Bilderna i galleriet visas alla med samma bredd men med olika höjd, vilket skapar en blandning av symmetri och slumpmässighet som gör det intressant för läsaren. På vissa av galleri-sidorna lämnar detta dock mycket osymmetrisk negative space längst ned på sidorna, se t.ex. <a href="https://www.julia-ulrich-art.com/work/smaller-studies">"Smaller Studies"</a>, men jag tycker nästan att det fungerar eftersom sidan redan etablerat att man använt mycket negative space och slumpmässighet i höjdled ("it's not a bug, it's a feature!"). 



<a href="https://www.seanhalpin.xyz/">**seanhalpin.xyz**</a>

![seanhalpin](%assets_url%/img/sean.webp)

Denna sida är en portfolio för en webb- och produkt-designer. Syftet med webbplatsen är att informera om designern, visa upp olika verktyg och sidor som han kodat, artiklar han skrivit och hur man tar kontakt med honom. 

Det man slås av direkt när man kommer in på sidan är den stora djärva typografin och den starka skiftande bakgrunden. Nedanför har han sedan olika arbeten utplacerade i ett grid som alla tar en vidare till en ny sida som presenterar det specifika projektet. 
Sidan har genomgående använt mycket skala och rörelse som designprincip. Skalan återfinns i typografin och elementen medan rörelse återfinns i den skiftande bakgrunden, hover-animationer, "drop" animationer varje gång du clickar in på en ny sida och olika animationer som visar up hans arbeten. Han har dessutom gjort en sorts "chatbot" som poppar up likt en riktig chat. 

Man har använt sig mycket av repetition som designprincip och alla sidor är väl balanserade där det mesta är centrerat, men <a href="https://www.seanhalpin.xyz/about">vissa sidor</a> har även lite slumpmässig placering som istället för att se konstigt ut faktiskt hjälper till att bryta mönstret och hålla läsaren intresserad. Hierarkin är väl uppbyggd med den stora titel-texten längst upp och sedan mindre undertitlar och brödtext under mindre element. Kontrasten mellan text och bakgrund är bra balanserad i både light- och dark-mode och gör att texten och de olika elementen sticker ut på ett bra sätt.


<a href="https://www.sierrahull.com/">**sierrahull.com**</a>

![sierrahull](%assets_url%/img/sierrahull.webp)

Detta är en musikers hemsida. Syftet med webbplatsen är att ge läsaren information om musikern och hennes karriär, få veta hur hon turnerar, gå vidare till hennes musik, hennes youtube-kanal, sociala medier, med mera. 

När man klickar in på hemsidan kommer man direkt till en stor bild av artisten. Här har man direkt använt sig av riktning som designprincip då hon i bilden tittar upp mot hennes namn, vilket drar blicken mot navbaren. 
Om man går in på Tour sidan får man efter en statisk bild upp en video på när hon sjunger och spelar i sitt band, vilket naturligt ger rörelse och djup i sidan. Man har sedan använt sig av mycket repetition där t.ex. alla tour dates ligger som flexbox ovanpå varandra. 
För "Bio"-sidan har man sedan använt sig av balans som designprincip där man har en lång centrerad column med löpande text och två bilder på var sin sida av kolumnen. Jag kan dock tycka att borde tänkt mer på hierarki och skala som designprincip här då den löpande texten blir väldigt enformig, den hade kunnat brytas av bra med en större titel-text och sedan lite undertitlar eller citat i större format i texten för att läsaren inte ska bli uttråkad.


<br>
Analys
-----------------------

Webbsidor kommer i alla former, men av de webbsidor jag undersökt kan man genomgående se att vissa designprinciper verkar prioriteras, som riktning, balans, hierarki och negative space. Jag noterar även att nav-baren på samtliga sidor är ganska liten till storlek och inte tar upp så mycket utrymme.
Färg används på olika sätt men verkar alla bra genomtänkta; Webbdesignern har en mer färgrann sida i bakgrund och text då jobbet ligger i kodningen medan konstnären har en ljus och lugn sida där hon istället låter färgerna i sina alster vara det som står ut. Slutligen har musikern ett mörkare, lite "coolare" färgtema med nyanser som förknippas med den musikgenre hon spelar. 
Även om hemsidorna är olika tycker jag överlag att man kan se en tanke bakom de designprinciper som använts och att de alla använts på ett bra sätt.


<br>
Min Hemsida
-----------------------

Min hemsida är också en sorts portfolio-hemsida där jag presenterar mig själv och olika rapporter och tekniker jag använt. Designen fungerar bra när det gäller att presentera arbeten, men det finns många förbättringar man kan göra.
Det första jag tänker utifrån min hemsida är att förstasidan känns väldigt statisk och obalanserad. Allting är fokuserat till vänster och längst upp med ett stort tomrum till höger och längst ned.
För att uppnå balans och riktning i hemsidan använder jag därför flexbox för att lägga in en bild och text brevid varandra. Bilden är en illustration jag ritat sedan tidigare som visar en kvinna vars blick riktas till höger på skärmen. Jag använder detta för att få läsarens blick att riktas mot texten till höger om bilden - Jag tillämpar här riktningsprincipen som återfanns i konstnärens och musikerns förstasidor. För att göra förstasidan ännu mer inbjudande använder jag en annan typografi för mitt namn och skalar up texten vilket även skapar en bra hierarki i sidan.
För att uppnå ännu lite mer rörelse på sidan gör jag som webbdesignerns hemsida där han har en rörlig bakgrund. Jag använder keyframes för att få headern och footern att skifta smakfullt mellan en grön och blå ton. Jag lägger även till lite rörelse i galleriet genom en shake-rörelse när man hoovrar över en bild. 

Då alla hemsidor jag undersökt har en ganska inkognito nav-bar gör jag slutligen min nav-bar lite mindre i storlek och tar bort tagline-texten under titeln då den var onödig. Nu känns headern lite mindre rörig och blicken kan lättare fokusera på main-delen av sidan där allt innehåll ligger.
Slutligen gör jag kontrasten mellan bakgrund och text lite starkare för bättre läsbarhet. 

En slutlig sak jag noterade på alla sidor var att det är väldigt populärt att kunna fortsätta scrolla för att komma till nytt content. Detta är något jag inte genomförde men skulle kunna tänka mig göra i framtiden då det är en snabb användarvänlig genväg. 


Referenser
-----------------------

<a href="https://www.canva.com/learn/design-elements-principles/">Canva - Design Elements and Principles</a>

<a href="https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU">Design - principer och element</a>

The Principles of Beautiful Web Design by Jason Beaird & James George


Övrigt
-----------------------

Rapport skriven av Isabel Westling